74 XX. ΕΙΣ ΗΦΑΙΣΤΟΝ. XXI. ΕΙΣ ΑΠῦΑΛΩΝΑ etc.

XX.
m Ησιιεηοιι.

Ἥφαιστον κλυτόμητιν ἀείσεο, Μοῦσα λίγεια,
δς μετ’ Ἀθηναίης γλαυκώπιδος ἀγλαά ἔργα

ἀνθρώπους ἐδίδαξεν ἐπὶ χθονὸς, οἳ τὸ πάρος περ
ἄντροις ναιετάασκον έν οὔρεσιν, ἠΰτε θῆρες.
νῦν δὲ δι’ Ἥφαιστον κλυτοτέχνην ἔργα δαέντες
ῥηιδίως αίώνα τελεσφόρον εἰς ἐνιαυτὸν, ,
εὔκηλοι διάγουσιν ἐνὶ σφετέροισι δόμοισιν.
Ἀλλ’ ἵληθ’,Ἥφαιστε δίδου δ’ ἀρετήν τε καὶ ὄλβον.

XXI.
ΕΙΣ ΔΠΟΛΛΩΝΑ.

Φοῖβε, σὲ μὲν καὶ κύκνος ὑπὸ πτερύγων λίγ’ ἀείδει,
ὄχθη ἐπιθρώσκων ποταμὸν πάρα δινήεντα,
Πηνειόν· σε δ’ ἀοιδὸς ἔχων φόρμιγγα λίγειαν
ἡδυεπὴς πρώτόν τε καὶ ὕστατον αίλν ἀείδει.

Καὶ σὺ μὲν οὕτω χαῖρε, άναξ, ἵλαμαι δέ σ’ ἀοιδῇ. 5

XXII.
ιιιΣ nomam.

Ἀμφλ Ποσειδάωνα, θεὸν μέγαν, ἄρχομ’ ἀείδειν,
γαίης κινητῆρα καὶ ἀτρυγέτοιο θαλάσσης,
πόντιον, ὅς θ’ Ἐλικώνα καὶ εὐρείας ἔχει Αίγάς.
διχθάτοι, Ἐννοσίγαιε, θεοὶ τιμὴν ἐδάσαντο,

ἵππων τε δμητῆρ’ ἔμεναι, σωτῆρά τε νηών. 5 J

Χαῖρε, Ποσείδαον γαιήοχε κυανοχαῖτα,
καὶ, μάκαρ, εὐμενὲς ἦτορ ἔχων πλώουσιν άρηγε.

 

